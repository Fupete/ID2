###Visual Simphony 

Viviamo l’università in ogni suo aspetto, ognuno a proprio modo, professori, personale e studenti, ognuno con 
le proprie forze ed energie. Tutto potrebbe essere racchiuso in una parola: dinamicità! Perché non raccontarla? 
Come? Attraverso i gesti quotidiani. Monitorando la dinamicità universitaria, si raccoglieranno dati che si tramuteranno in
suono, per poi averne una melodia unica. In campo musicale i “segni dinamici” sono segni grafici che indicano le varie gradazioni di
intensità sonora di un pezzo musicale, ci dice se un suono è forte o piano e tutto ciò che riguarda l’intensità delle note rientra nella dinamica.
Le persone verranno monitorate mentre percorrono le scale, in base a velocità, colori indossati e movimenti. Le scale diventano “scale musicali” ed
ogni singola persona diventerà una nota unica. Perché non rendere visibile questa melodia universitaria a tutti? 
Attraverso la cimatica! Non siamo abituati a “vedere il suono”, come dice Paul Klee “L’arte non riproduce ciò che è visibile, ma rende visibile ciò
che non sempre lo è”. Per questo motivo ho voluto immergermi nella cimatica, studio che mi ha sempre affascinata. Uno strumento magico che svela la
vera sostanza delle cose udibili, ma invisibili.
