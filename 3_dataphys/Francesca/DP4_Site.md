![](https://github.com/fraguz/ID2-2015/blob/6a13a7bc183c89806c89300fb7ef6152fe08823f/3_dataphys/Francesca/Uni-Model.jpg?raw=true)

![](https://raw.githubusercontent.com/fraguz/ID2-2015/b5c96668c383e9d0f325170d7ad3149cbf539604/3_dataphys/Francesca/interior.png)

La natura imponente dell’installazione reale,
che misura 360x180 cm ed è composta da 648
cubi di lato 10 cm, rende necessario ubicarla in
uno spazio di ampio respiro. Inoltre, deve essere
addossata e ad una parete esistente sia per ragioni
formali, nascondere la parte meccanica, che di
sicurezza, anche se l’installazione ha una propria
struttura portante, dotata di ruote, per poterla
spostare ed ispezionare le parti meccaniche.
Il sito scelto è quello che ad oggi ospita un
datato cartellone promozionale, ovvero la parete
opposta all’entrata, nella stanza attualmente
adibita a consultazione riviste. Qui l’installazione,
non solo non è invasiva nello scorrimento dei
flussi esistenti, ma soprattutto offre una visuale
parziale già dall’esterno della porta d’ingresso,
che diventa totale man mano che ci si avvicina.
Come è stato sottolineato da occhi più esperti,
se posizionata nell’area esterna dell’atrio, questa
installazione può diventare un landmark che
caratterizzi in modo univoco la sede universitaria e, al
tempo stesso, showcase delle attività svolte all’interno.
Infatti, è prevista la realizzazione di un modello
in scala ridotta da posizionare a ridosso della
parete opposta al portone d’ingresso, in uno
spazio in cui non solo le persone che vivono
l’università possono avere la completa fruizione,
ma anche i viaggiatori che visitano San Marino.
