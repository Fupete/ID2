La scala reale dell’installazione ha posto non
pochi problemi nell’ideazione di un prototipo
che potesse essere rappresentativo ed utile
per ragionare. La strada che ho perseguito è
quella della riduzione ai minimi termini.
I pixel fisici sono diminuiti a nove, in una matrice
3x3. Quello centrale rappresenta San Marino e i cubi
esterni le principali direzioni geografiche; questo
ha reso necessario stabilire dei range di valori che
potessero raggruppare le coordinate geografiche di una
determinata area geografica rispetto a San Marino.
Ogni cubo esterno, avanzerà di 1mm rispetto
alla sua condizione iniziale, ogni qualvolta arriva
una nuova connessione destinata nel range di
coordinate che rappresenta. Nell’eventualità che
il numero di connessioni ecceda la corsa del cubo,
il suo movimento verrà invertito fino a tornare
alla posizione zero e il ciclo inizierà di nuovo.
Dal punto di vista costruttivo, i gruppi di
componenti sono cinque: i cubi, il telaio,
il controtelaio, i fiancali e i motori.
I cubi sono realizzati in poliplat bianco e hanno
una dimensione di 15x15x15 cm nella parte
di testa, mentre la coda è costituita da un
parallelepipedo di 11x11x20 cm. La testa è la parte
frontale del prototipo, quella rappresentativa
di tutto l’artefatto, mentre la coda serve come
collegamento e supporto tra le varie componenti.
Il telaio sostiene la coda e permette la corretta
movimentazione del cubo, mentre il controtelaio
è l’alloggiamento per i servomotori collegati alla
coda del cubo e al controller Arduino. I fiancali
servono a coprire la struttura e danno stabilità
all’insieme. In totale la struttura, realizzata
in legno, ha un ingombro di 45x45x20 cm.
Per vedere il video del prototipo in funzione
https://vimeo.com/user39882056/imnotthere.
